+++
content_img_path = ""
date = "2019-08-30T22:00:00+00:00"
draft = true
excerpt = ""
layout = "post"
subtitle = "La tecnologia di domani al prezzo di ieri"
thumb_img_path = ""
title = "Xiaomi Mi9T - Impressione e mini recensione"

+++
E’ il momento dell’anno dove vado a cercarmi uno smartphone Android. E come sempre passo in rassegna un po’ tutto, come succede da 5 anni a questa parte, e vado a finire su Xiaomi. Il mio ciclo è questo: Estate Android, inverno iPhone. Vuoi perchè fuori di casa mi è comodo avere tutta la flessibilità di Android (scaricare una canzone “a sbanfo” o passare dati su una OTG), vuoi che a settembre esce l’aggiornamento di iOS e ritorno ad iPhone, con un acquisto ogni circa 2 anni di iPhone nuovo.

Ero molto tentato quest’anno da Oneplus 7, ogni anno a dire la verità sono molto tentato, sin dal primo modello. Ma non riesco a staccarmi da Xiaomi. Anche quest’anno dopo aver visto tutte le recensioni e schede tecniche del caso ho bocciato il Oneplus 7 per via della fotocamera troppo sporgente e finitura posteriore troppo monotona (quella nera satinata del 6T è la più bella che abbia mai visto). D’altronde non mi piaceva nemmeno Mi9, che a quanto sembra non ha stupito nessuno quest’ anno. Invece non avevo preso in considerazione Mi9T, ritenendolo il solito dispositivo di secondo piano, ma che forse in realtà non lo è.

Estetica

In versione nera è sul limite tra l’eleganza e la tamarraggine, come se fosse sul filo dello strapiombo a sputare di sotto. Le versioni blu e rosso sono già dall’altra parte della staccionata, con una finitura (fantastica) a fiamme con i riflessi. Adoro la texture in carbonio che sfuma sul nero, adoro ancora di più il tasto di accensione rosso che mi ha sempre fatto sbavare (vedi gli ultimi Google), sono contento che le camere non siano molto sporgenti anche se il dispositivo è più spesso, ma lo spazio è utilizzato per farci stare una gran batteria, quindi ci sta alla grande, e sono contento che non ha nessun notch, perchè la camera esce dalla scocca. Non uso quasi mai la camera frontale, quindi va benissimo così. Non mi dispiace nemmeno lo sblocco sotto al display, perchè quando in ufficio ce l’ho appoggiato al tavolo lo sblocco facilmente con il dito senza andarci sopra con il viso, facendomi vedere dai colleghi.