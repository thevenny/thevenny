---
title: HHKB Pro 2  / Recensione
date: 2019-03-27
thumb_img_path: images/12.jpg
content_img_path: images/12.jpg
excerpt: Amet nibh adipiscing adipiscing. Commodo ante vis placerat interdum massa
  massa primis. Tempus condimentum tempus non ac varius cubilia adipiscing placerat
  lorem turpis at.
layout: post
subtitle: La piccola Happy Hacking Keyboard finalmente tra le mie mani!
draft: true

---
**E' qui!**

Sono appassionato ufficialmente di tastiere da 2 anni, ma le prime che ho avuto per le mani risalgono a quasi 20 anni fa, quando al lavoro usavo i terminaloni IBM e quelle Model M giganti sotto alle dita me le ricordo ancora. Ho fatto un po' tutto l'iter che hanno fatto tutti gli appassionati di meccaniche, passando da quelle a basso costo a modelli sempre più particolari e costosi, ma non ho ancora trovato quella tastiera che mi desse le stesse sensazioni di quelle belle IBM di un tempo. Non parlo di funzionamento, di switch, o altre questioni tecniche, ma parlo di carattere. 

La stragrande maggioranza di meccaniche che si trovano nel grande commercio oggi sono tastiere dedicate al gaming, non alla scrittura, e ci ritroviamo con design più o meno rugged, retroilluminazioni degne dei raduni di auto anni 2000 e alla fine poca sostanza una volta che cominciate a muoverci le dita su.

Questa Happy Hacking Keyboard è una breccia nell'oscurità da questo punto di vista. Il primo impatto è quello di un pezzo di plastica, scarna, pochi fronzoli, addirittura un vecchissimo ormai connettore MiniUSB, cuscinetti in gomma nella parte inferiore ve ne sono soltanto 2, e tutti sanno che scivola su un piano, ma viene ancora prodotta così. Quando la cominciate ad usare vi sentite incapaci, i modificatori sono tutti spostati, vi apparrà tutto così assurdo e stupido. Perché i tasti modificatori sono così strani? Perché le frecce non sono sul WASD ma sono su \[;''/ ?' 

Perché semplicemente questa tastiera non è come tutte le altre, non si può pretendere di approcciarcisi come con tutte le altre. Questa è una signora che va conosciuta, capita e corteggiata, prima di cominciare a strapazzarla, e una volta arrivati li vi darà soddisfazioni che non vi darà nessun'altra tastiera.

Parliamo di tecnica

Monta degli switch Topre elettrocapacitivi, sono lineari con una forza di attuazione di 45g. Vanno giù dopo una breve resistenza a inizio corsa, richiedono anche questi un po' di abitudine prima di padroneggiarli a dovere. Arrivando da dei Cherry MX Red mi sono trovato a fare moltissimi errori di battitura a causa dei tempi diversi della corsa dei tasti. Almeno un paio di ore di abitudine prima di farci la mano sono necessarie.