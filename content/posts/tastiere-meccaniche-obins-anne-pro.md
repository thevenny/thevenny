+++
content_img_path = ""
date = "2019-08-10T22:00:00+00:00"
excerpt = ""
layout = "post"
subtitle = "Piccola ma con un grande cuore!"
thumb_img_path = ""
title = "Tastiere meccaniche: Obins Anne Pro"

+++
Sono sempre stato incuriosito dalle tastiere piccole. Questa dopo aver visto una recensione dove se ne parlava molto bene ho deciso di acquistarla, ed è stato subito amore a prima vista. La tastiera dalla quale tuttora vi sto scrivendo è la stessa Anne Pro, che ho provato a impostarla con il suo layout inglese per poterla usare così come è uscita.

Ho optato per la versione bianca (anche perché stavo progettando una postazione tutta bianca) con gli switch Rossi, in questo caso Gateron, che devo dire si comportano abbastanza bene in scrittura, se li si esamina attentamente da vicino invece ci si accorge che sono un minimo ballerini. La versione nera è altrettanto bella, e penso che mi prenderò la versione 2 in nero, per abbinare a questo punto la tastiera che voglio con la postazione che voglio.

Retroilluminazione: Non ci sono effetti stratosferici su questo modello, se non un cambio di colori continuo, la funzione ombra sotto le dita e qualche altro effetto tipo respiro, blast o eco. Ma quello che è importante è che sono tutti belli! Ho visto tastiere ben più blasonate di questa abbinare colori in modo orripilante, e non fare nemmeno le sfumature di colore quando cambia da una tinta all'altra, cosa che la Anne Pro fa egregiamente e regala un effetto molto bello e suggestivo per ogni effetto che scegliamo. Si può ovviamente accendere la retroilluminazione con FN+R, cambiare la velocità con FN+T, luminosità con FN+Y e modalità con FN+U.

Digitazione: come detto prima per me questa tastiera è fantastica. Spesso devo sostituirla per usarne un'altra con tasti funzione e tastierino numerico, ma non la metto mai troppo lontano, e grazie al fatto che è anche Bluetooth, senza nemmeno accorgermene ce l'ho già di nuovo davanti al naso, perché semplicemente trovo fantastico scrivere con questa tastiera. L'inclinazione di serie è già buona, non ci sono possibilità di regolarla in altezza ma penso che un poggiapolsi possa giocare un ruolo davvero importante per chi scrive molto. Ecco perché ne ho ordinati un paio così da averne per un po'  tutte le misure. 

Keycaps: sembrano in ABS, sono fatti molto bene e non danno affatto l'idea di essere tasti economici, sono anche double shot e con profilo Cherry, quello che le mie dita apprezzano di più quando scrivo. Il font delle legende potrebbe essere un tantino tamarro, classico da tastiera cinese che vuole strizzare l'occhio al gamer, ma dopo un po' non ci si fa nemmeno troppo caso, anzi, mi piacciono pure.

Struttura: È una classica tastiera 60%, viste da fuori sembrano tutte uguali, la Anne Pro, la WASD, GH60, Durgod e tantissime altre. Questa se state già puntando ad un case posteriore da sostituire vi dico già che ha delle viti in punti diversi dalle solite  GH60, quindi fate attenzione prima di acquistare qualcosa che dovrete forse adattare o tenere nel cassetto. E' molto solida anche se proviamo a fletterla, e ha il suo giusto peso, anche perché contiene una batteria. Ecco, appunto, non vi ho parlato del bluetooth.

Funzionalità speciali: in primis possiamo dire il bluetooth, che  ci permette di collegarci senza fili e quindi creare un ambiente minimalissimo sulla nostra scrivania, per non parlare della comodità in viaggio se la usate abbinata ad un laptop. Le opzioni batteria sono solo da comprendere, ma dopo vi verrà naturale premere FN+B per entrare nelle opzioni bluetooth e fare tutto quello che vi serve.   
Ci sono anche funzionalità quali l'attivazione di diversi layout o, non mi ricordo se si chiami così, la power mode, premendo i due tasti Alt contemporaneamente sarà come si il tasto FN fosse sempre premuto, quindi potremo usare WASD o IJKL per le frecce senza ricorrere al modificatore. È una funzione che ho scoperto da poco ma che trovo molto utile e immediata. C'è poi la possibilità collegandola ad uno smartphone Android di vedere tipo l'oscilloscopio sulla tastiera mentre il telefono riproduce la musica, oppure tramite l'app per windows di creare una retroilluminazione personalizzata.